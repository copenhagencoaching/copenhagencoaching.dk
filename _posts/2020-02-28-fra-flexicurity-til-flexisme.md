---
contact-person: Marie Arnbak
title: Fra flexicurity til Flexisme
image: "/uploads/rasmus-willig.jpg"
author: Frederikke Winther
tags: []
teaser: En aften med Rasmus Willig om psykisk arbejdsmiljø, ytringsfrihed og tavshedskultur
facta-box: true
location: Blegdamsvej 104C (baghuset), 2100 Kbh Ø
event-title: Tirsdag 28. april 2020 kl. 17-20
price: '950 kr ekskl. moms inkl. let middag. NB: Fri entré for Community-medlemmer'
events: []
hold_eller_begivenheder: true

---
**Mød en af Danmarks største sociologer og samfundsdebattører, Rasmus Willig, til en aften om samfundsudviklingen fra Flexicurity til Flexism**

Kom og bliv inspireret af en af Danmarks mest prominente sociologer, Rasmus Willig, der vil holde oplæg om forholdet mellem psykisk arbejdsmiljø, ytringsfrihed og opkomsten af en ny type af tavshedskultur. Willing fortæller om den nyeste udvikling på det danske arbejdsmarked, hvor vi er ved at bevæge os væk fra den berømte Flexicurity model over en model, der er præget af Flexploitation og nu Flexisme. Et paradigme hvor man skal lære at finde sig i (og elske!) dét, som er hårdt og svært, selvom man er på randen af et sammenbrud. Kritik bliver enten afvæbnet, neutraliseret eller returneret – Flexismens ”ideal-menneske” er robust og hærdet til at kunne håndtere neoliberalismens til stadighed større pres.

Oplægget ”Fra Flexicurity til Flexism” foregår d 28. april mellem 17-20 og inkluderer en let middag.

**Om Rasmus Willig**

Rasmus Willig er lektor på Institut for Samfundsvidenskab og Erhverv (RUC). Han er vokset ud af Frankfurterskolen og har skrevet sin Ph.d. hos den berømte tyske sociolog Axel Honneth, som af mange betragtes som Jürgen Habermas’ efterfølger. Som elev af Honneth lægger Willig sig op af dennes kritik af det moderne samfund som fremmedgørende grundet dets instrumentalisering, som gør det sværere og sværere at se og blive set af andre mennesker.

Willig er leder af Center for Offentlige og Privatansattes Ytringsfrihed og tidligere formand for Dansk Sociologforening. Han er desuden formand for Andelsgaarde.dk, en af arkitekterne bag Politikens Debattør- og Kritikerskole og har skrevet for Kristeligt Dagblad og Dagbladet Information.

Willig er forfatter til bøgerne: Til forsvar for kritikken (2007), Umyndiggørelse (2009), Kritikkens U-vending (2013) og Afvæbnet kritik (2016), Hvad skal vi svare? (2017, med Vetlesen) og senest Flexisme (2019, med Ejrnæs).

Willig har desuden redigeret og skrevet introduktion til flere bøger, bl.a. Behovet for anerkendelse (2003) og Kamp om anerkendelse (2006) af Axel Honneth, antologien Sociale patologier (2005, med Marie Østergaard) og Hartmut Rosas Fremmedgørelse og acceleration (2014).