---
title: "Protreptikkens Liv"
image: /images/events/ole.png
event-type: Arrangement
subtitle: Arrangement
thumbnail: /images/educations/graeker.png
description: "Ole Fogh Kirkeby er kendt for sin revitalisering og nuancering af proteptikken som samtaleform og som filosofi med relevans for det senmoderne menneske i arbejde, i ledelse - og i livet. Aftenens arrangement er en samtale mellem Ole Fogh Kirkeby og Mette Mejlhede. Omdrejningspunktet vil være protreptikken. Hvilket liv har den haft, hvilket liv har den nu, og hvilket liv skal den have?"
category: event
tags:
- event
- foredrag
- act_event
layout: event-new
only-month: false
price: 245,- (Ekskl. moms)
billetto: true
image-2: /images/events/foredrag.png
ex-moms: true
prime-color: army-green
secondary-color: scandy-blue
place: Blegdamsvej 104D, 3. sal, 2100 København Ø
time: 17.00-19.00
community-free: true
billetto-nr: 808211
---
# Protreptikkens Liv

Ole Fogh Kirkeby er bogaktuel med bogen At være herre i eget hus. Om ondskaben, døden, protreptikken og visdommen. Bogens ærinde er at vise, hvordan vi gennem protreptikken kan praktisere en form for visdom, som holder ondskaben i dens mange skikkelser fra døren.

Kirkeby er særligt kendt for sin revitalisering, systematisering og nuancering af protreptikken som samtaleform og som filosofi med relevans for det senmoderne menneske i arbejde, i ledelse - og i livet.

Aftenens arrangement er en samtale mellem Ole Fogh Kirkeby og Mette Mejlhede, som har et mangeårigt fagligt og personligt venskab. Omdrejningspunktet vil være protreptikken. Hvilket liv har den haft, hvilket liv har den nu, og hvilket liv skal den have?

Protreptikken har de sidste små tyve år indtaget en stadig mere markant plads som en inspirerende og vedkommende samtaleform for ledere og i organisationer. Man kan kalde den en samtalekunst, en disciplin eller en forholdemåde. Det var Aristoteles, som i det antikke Grækenland udviklede protreptikken på ledelsesakademiet. Protreptik betyder at vende den enkelte mod det, som er væsentligt for vedkommende og for fællesskabet. Den er en udviklet form for metacoaching, som kan aktivere eksistentielle kræfter og opmærksomhed på værdier.

Ole Fogh Kirkeby har adskillige forfatterskaber om protreptik og ledelsesfilosofi bag sig, eksempelvis Robusthed, skrøbelighed og det generøse lederskab, Menneske og leder. Bliv den du er, Eventologien: begivenhedsfilosofiens indhold og konsekvenser, Protreptik.

Filosofisk coaching i ledelse (sammen med Tobias Dam Hede, Mette Mejlhede og Jens Larsen). Protreptikken har ligeledes en fremtrædende rolle på flere uddannelser, bla. Master of Public Governance på CBS og CCC’s egen Master of Business Coaching.

På aftenens arrangement byder vi på snacks og drikkevarer, og vi afslutter som altid med en protreptisk samtale med vores gæst.