---
title: "Ledelsesparadokser"
image: /images/events/rikke.png
event-type: Arrangement
subtitle: Foredrag
thumbnail: /images/events/rikke-2.jpg
description: "På dette arrangement vil vi i samtale med Rikke Kristine Nielsen, lektor på AAU, undersøge, hvad paradokserne bringer med sig for lederen og for organisationen. Hvordan bliver paradokserne en del af arbejdslivet? Hvordan former paradokserne os? Hvilke muligheder bringer de måske med sig?"
category: event
tags:
- event
- foredrag
- act_event
layout: event-new
only-month: false
price: 245,- (Ekskl. moms)
billetto: true
image-2: /images/events/foredrag.png
ex-moms: true
prime-color: army-green
secondary-color: scandy-blue
place: Blegdamsvej 104D, 3. sal, 2100 København Ø
time: 17.00-19.00
community-free: true
billetto-nr: 764446
---
# Ledelsesparadokser

“Ledelse er øretævernes holdeplads: Endestation for problemer, som andre ikke har kunnet løse. Nogle problemer har imidlertid tendens til hele tiden at opstå igen og igen, bedst som man synes, at man lige har løst dem. Vi kunne kalde dem ”korkprop”-problemer, fordi de bliver ved med at komme op til overfladen, bedst som man tror, at de er gået til bunds. Den form for problemer kaldes i ledelsesforskningen for paradokser, som kendetegnes ved, at handlealternativer strider mod hinanden og er relateret på den måde, at et valg mellem dem kun er en midlertidig løsning, hvorefter spændingen vil dukke op igen. Paradoksets yderpoler er som yin og yang; de indeholder begge den anden og er gensidigt afhængige.” <ins>[(Se hele artiklen)](https://effektivitet.dk/wp-content/uploads/2019/11/Er-du-paradoksparat.pdf)</ins>

Sådan beskriver Rikke Kristine Nielsen, lektor ved Aalborg Universitet, paradoksets liv i ledelse.

På dette arrangement vil vi i samtale med Rikke undersøge, hvad paradokserne bringer med sig for lederen og for organisationen. Hvordan bliver paradokserne en del af arbejdslivet? Hvordan former paradokserne os? Hvilke muligheder bringer de måske med sig?

Rikke har i en årrække praktiseret, forsket i og undervist i ledelse og kommunikation. Rikkes forskning er praksisnær, og hun er oftest engageret i projekter, hvor dilemmaer og paradokser er flyttet ind i ledelse. Det gælder fx ledelse og kommunikation i globale virksomheder, hvor der skal koordineres og innoveres på tværs af store afstande i tid og rum. Det gælder i tværfagligt samarbejde, bæredygtig omstilling eller basale grundspændinger i ledelse mellem fx drift og udvikling, tillid og kontrol, udvikling og stabilitet.  

Rikke er en meget afholdt gæst i netværk, virksomheder, organisationer og foreninger, fordi hun formår at kommunikere det komplekse let og at gøre det med en sjælden sans for humor og metaforer. Hun har forfattet en lang række bøger og artikler, som kan ses <ins>[her](https://vbn.aau.dk/da/persons/136386/publications/)</ins>.

Aftenens arrangement afsluttes med en protreptisk samtale om et emne, Rikke vælger på baggrund af deltagernes input.

Vi byder på drikkevarer og snacks og glæder os til at se så mange som muligt.