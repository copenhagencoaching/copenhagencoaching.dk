---
published: true
category: uddannelser
title: Masterclass I Protreptik
image: ../img/coaching/PROTREPTIK.jpg
bg-image: ../../img/coaching/PROTREPTIK.jpg
description: Deltag i den årlige Masterclass i protreptik. Hvert år tager vi fat på forskellige teoretiske temaer og afprøver dem med hinanden i praksis. Mød andre erfarne protreptikere og del dine erfaringer og indsigter.
---

På den årlige masterclass i protreptik vil vi i dette forår, 2019, fokusere på de forskellige veje, der er til “den tomme plads” (stedet hvorfra man bevæger sig ud i nye erkendelser), og samtidig udforske begrebet om denne.
Nærmere bestemt vil vi arbejde med;
“De dialektiske slutninger” (det logiske aspekt i protreptikken)
“Troperne” koblet til “Prosoché (det patetiske (patos) aspekt i protreptikken)
 De veje hvor ad man kan forlade den tomme plads (med inspiration fra det franske forfatter- og filosof-par: Gilles Deleuze og Felix Guattari).
Disse omdrejningspunkter har vi valgt at fokusere på, fordi vi har bemærket gennem vores praksis med at undervise, supervisere og træne vores studerende i netop disse greb, at de er vanskelige at bringe naturligt i spil i protreptiske samtaler. Så derfor vil dagene dels kredse om og dvæle ved disse  metodiske greb i/til den protreptiske redskabskasse, og dels styrke protreptikere ift individelle og gruppe-protreptikker.