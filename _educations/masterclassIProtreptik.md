---
order: 4
title: Masterclass i Protreptik
image: "/images/academy/b7.png"
contact-person: Kim Gørtz
header: Masterclass i Protreptik
description: Deltag i den årlige Masterclass i protreptik. Hvert år tager vi fat på
  forskellige teoretiske temaer og afprøver dem med hinanden i praksis. Mød andre
  erfarne protreptikere og del dine erfaringer og indsigter.
price: 12.000,- EKSKL. MOMS / 3 dage inklusiv frokost og lettere morgenforplejning
pdf: ''
event-title: Kommende hold
location: Blegdamsvej 104C, 3. sal, baghuset th., 2100 København Ø
special: false
hold_eller_begivenheder: true
events:
- overskrift: 4., 5. & 27. maj 2020

---
**Du kan trygt melde dig til vores næste forløb. Vi følger situationen og de løbende retningslinjer nøje for at undgå spredningen af covid-19. Hvis og såfremt, at covid-19 stadig står på, udskydes eller konverteres dele af undervisningen til onlineforløb, således at alle får deres undervisning.**

### LIVSSPEJLET: OM AT HOPPE UD AF det mulige SELVBEDRAG OG IND I DEN NORMATIVITET, DER KOMMER FRA HJERTET

Velkommen til vores årlige masterclass i protreptik, som dette år (2020) sætter specielt fokus på gruppe-protreptikken.

Vi vil arbejde med de dynamikker og greb, som er særligt vigtige at have for øje og evne at praktisere, når denne filosofiske samtalekunst foregår i og med grupper (primært i størrelsesordenen: 3-6 stk.). Men vi vil også kigge på og arbejde med indstillingszonerne og dermed også med de 10 principper i protreptikken.
Vi vil udfolde emner som fx generøsitetens gestus, det frie lejde, ingenmandslandet, refugiet, af-psykologiseringen og i det hele taget dyrke kapaciteten til at kunne holde begrebet/værdien svævende i ubestemthed.

Således handler denne masterclass om at kunne blive den andens gidsel i filosofisk forstand, om anonymisering og bevarelsen af hinandens hemmeligheder, etableringen af et neutralt territorium og ikke mindst tilegnelsen af den grundstemning, som er fyldt af åbenhjertig og alvorlig mildhed.

Undervisningen foregår på Blegdamsvej 104C, 3. sal (baghuset th). Alle dage fra 9.30 til 16.00 (lettere morgenforplejning fra kl. 9.00). Vi afslutter forløbet med en fælles middag om aftenen (den 27.5) på en nærliggende restaurant.

Er du medlem af CCC-community får du 15 % rabat (oplyses ved tilmelding).

### Om masterclasses:

Hvert år sætter vi fokus på dele af protreptikken, som vi enten oplever kan være vanskeligt at bringe i spil i løbet af en protreptisk samtale eller som er for avanceret at arbejde med i vores almindelige protreptiske forløb. Så er du optaget af protreptikken og ønsker at arbejde endnu mere i dybden for at komme tættere på dig selv og dine værdier, er dette forløb rigtigt for dig.

Masterclasses er baseret på en blanding af teoretiske oplæg og praktiske individuelle, samt gruppe protreptikker.