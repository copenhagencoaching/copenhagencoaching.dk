---
title: Filosofisk Affirmation
image: "/uploads/Canva - Back View Of A Young Man and Woman Facing The Sea.jpg"
description: Om at stille spørgsmål … og finde svar…
price: 6.500,- kr. ex. moms (Inkl. lettere forplejning og materialer)
order: "3"
contact-person: Kim Gørtz
header: Filosofisk affirmation
event-title: Start september 2020 - Slut maj 2020
location: København
special: false
hold_information: ''
hold_eller_begivenheder: false
events: []
pdf: "/uploads/FILOSOFISK_AFFIRMATION_CCC.pdf"

---
**At stille spørgsmål … og finde svar…**

Dette tilbud retter sig mod unge (13-15-årige), som gerne vil affirmeres indenfor det filosofiske univers, som et alternativ eller et supplement til den kristne konfirmation. 

Forløbet er en forberedelse til voksenlivet og foregår på et reflekteret grundlag, som åbner for tanker og viden omkring, hvad det vil sige at være til som menneske, sammen og hver for sig. Forløbet har et dannelsesperspektiv, som knytter sig til den etiske og tankemæssige tradition i den vestlige, filosofiske kulturhistorie.

Møderne består gennemgående af faglige inputs og reflekterende dialoger i par, grupper eller på holdbasis. Vi vil bl.a arbejde med film og dagbøger. Det forventes at deltagerne er aktive.

Deltagerne modtager et filosofisk affirmationsbevis efter endt forløb.

Bekræftelsen i den filosofiske affirmation handler om fire følgende temaer i forhold til “kærligheden til indsigt” (Philosophia). Dette munder ud i den endelige rituelle affirmation på forløbets sidste gang.

**Appetit og nysgerrighed på livet**

Det vil blive bekræftet, at den filosofiske affirmand har appetit på livet, og derved udtrykker nysgerrighed omkring tilværelsens forskellige aspekter (Græsk; Orexis). Her handler det om at vise interesse og være undrende.

**Søgen efter det betydningsfulde i tilværelsen**

Det vil blive bekræftet, at den filosofiske affirmand søger efter det vigtige og dermed udtrykker væsentlighed om tilværelsens forskellige aspekter (Græsk: Ousia). Her handler det om at vide noget om det betydningsfulde og substantielle.

**Fordybelse i ideernes verden**

Det vil blive bekræftet, at den filosofiske affirmand har ideer og kan udtrykke abstrakte forestillinger om tilværelsens forskellige aspekter (Græsk: Theoria). Her handler det om at kunne være i fordybelsen og refleksionen.

**At forfølge det ukendte og vente det uvante** 

Det vil blive bekræftet, at den filosofiske affirmand søger anderledesheden, og derved kan skabe åbninger til nye perspektiver i tilværelsens forskellige aspekter (Græsk: Thaumazein). Her handler det om at muliggøre “miraklet” og finde det vid-underlige.

**FORLØB**

**01.09. Kl. 12.00: _INTROMAIL_**

Deltagerne modtager en fællesmail, hvori det vil fremgå hvordan de skal forberede sig til den første gang.

**29.09. Kl. 17.00-20.00: _HVAD ER FILOSOFI OG HVAD VIL DET SIGE AT FILOSOFERE?_**

Her udforsker vi sammen kunsten at stille spørgsmål. Vi dvæler ved tankerne om liv, verden, os selv og hinanden, og vi lytter til hvad det vil sige at være og blive et menneske; en god ven og veninde ... Vi lærer hinanden, os selv, samt filosofi lidt bedre at kende.

**04.11. Kl. 17.00-20.00: _HVAD ER MENINGEN MED LIVET ... OG MIT LIV?_**

Her undersøger vi sammen forskellige bud på, hvornår ens liv er meningsfuldt, og hvornår det måske er meningsløst. Vi udfordrer hinanden på, hvordan man kan give sit liv mening samt, hvad det mon er der gør, at livet nogle gange opleves kedeligt og dumt.

**15.12. Kl. 17.00-20.00: _HVAD SKAL JEG VÆLGE ... OG HVORDAN VÆLGER MAN NOGET /NOGEN?_**

Her går vi på opdagelse i valgets betydning i hver vores liv. Vi undersøger, hvad vi selv har valgt indtil videre, og hvornår andre har valgt noget for os. Vi træner i selv at tage affære og træffe beslutninger, som giver os selv muligheden for at bestemme retning og mål.

**26.01. Kl. 17.00-20.00: _HVAD ER SANDHED ... OG HVAD ER LØGN?_**

Her vil vi udforske forholdet mellem, hvad vi siger, og hvad vi siger noget om? Hvornår lyver vi? Hvad vil det sige at være ironisk, pjatte og lege med humoren? Vi udforsker alvoren, det rigtige; hvad det vil sige at kunne stole på, tage ansvar, være troværdig, m.m.

**02.03. Kl. 17.00-20.00: _HVAD ER VIRKELIGT ... OG HVAD ER EN ILLUSION?_**

Her søger vi efter forskellige måder at opleve tilværelsen, os selv og hinanden på, gennem at teste os selv og hinanden på; hvad kan vi egentlig vide med sikkerhed samt, hvad er fx et virtuelt venskab, hvilken form for virkelighed er de sociale medier, computerspil, etc.?

**06.04. Kl. 17.00-20.00: _HVEM ER JEG ... OG HVEM ER DU?_**

Her går vi på opdagelse i vores identitet, personlighed, og hvordan vi udtrykker den vi er ... gennem fortællinger, tøjstil, fællesskaber, musiksmag, m.m., og inviterer den anden nærmere os selv ved at reflektere over; hvordan kan man egentlig vide, at man møder den anden?

**09.05. Kl. 10-14: _HVILKE SPØRGSMÅL ... OG HVILKE SVAR ... HAR JEG FUNDET FREM TIL?_**

Her samles hele holdet med forældre (og familie), og gennemgår på skift nogle opmærksomheder og refleksioner, som de enkelte deltagere er blevet klogere på. Vi afslutter forløbet i fællesskab.

Der er begrænsede pladser: Max 20 stk. Tilmelding senest: 01.08. 2020)

(er du voksen og er blevet nysgerrig på selv at deltage på et lignende forløb, skal du være velkommen til også at høre nærmere om det)

Kontakt Kim Gørtz for nærmere info og tilmeld via: [kg@copenhagencoaching.dk](mailto:kg@copenhagencoaching.dk) eller på tlf.: +45 24664078 Pris: 6500 kr ex moms (inklusive materialer og lettere forplejning)

Tidsperiode: Start september, 2020 Slut maj 2021

Dag 1-6: Kl. 17.00 - 20.00 / Dag 7: Kl. 10.00 - Kl. 14.00