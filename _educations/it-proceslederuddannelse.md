---
title: IT procesleder-uddannelsen
image: "/uploads/thumbnail_Canva - Person Holding White Tablet Computer.jpg"
description: Tænk komplekst, kommunikér enkelt
price: 14.000 kr ekskl. moms (fuld forplejning og materialer er inkluderet)
contact-person: Morten Bertelsen
header: IT procesleder-uddannelsen
event-title: Kommende forløb
location: Blegdamsvej 104C (baghuset), 2100 Kbh Ø
classes:
- title: Efterår 2020
  place: København
  dates:
  - date: 'Modul 1: 24.-25. august '
  - date: 'Modul 2: 25.-26. september'
pdf: ''
cat: "certificeringer"
---

I en tid, hvor IT systemer er en integreret del af ethvert arbejdsliv, hvor morgendagen er svær at forudsige, og forandringer og dermed øget kompleksitet er blevet et vilkår, er der mere end nogensinde brug for personer, der ikke bare kan lede processer, men også lykkes med dem. Det er således ikke kun vigtigt at have gode IT-systemer og udvikle dem i den rigtige retning, det er lige så afgørende om virksomheden formår at omsætte og understøtte systemerne til gode og meningsfulde arbejdsprocesser for virksomheden, såvel som de involverede parter. Uddannelsen har således fokus på, hvordan du bevæger dig fra at være projektleder til at mestre procesledelse, med et tydeligt fokus på opgaveløsningen i virksomheden.

IT-procesleder-uddannelsen henvender sig til dig, der på den ene side arbejder med at styre IT-projekterne frem mod deres afslutning eller implementering, men samtidig også skal drive den menneskelige proces og forståelse i forhold til at sikre optimal udnyttelse og anvendelse af systemerne efterfølgende. Du oplever sandsynligvis, at der er styr på den tekniske del og den klassiske projektledelse, men du mangler værktøjer og faciliterings-kompetencer for at kunne skabe engagement og følgeskab til anvendelsen af de nye løsninger i en kompleks hverdag, hvor involvering og accept fra brugerne kan være vanskelig at opnå.