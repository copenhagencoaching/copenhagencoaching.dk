---
published: true
order: 1
title: Ledelsesudvikling
image: /images/consulting/c3.jpg
contact-person: Lars Nyborg
---

## Selvindsigt og praktisk dømmekraft

Ledelse er helt centralt for virksomheders og organisationers udvikling og kvalitet.
I vores arbejde med ledelsesudvikling arbejder vi i to spor: Den individuelle lederudvikling & Udvikling af ledelsesteamet.

## Det individuelle spor:
Udgangspunktet for vores arbejde med ledelsesudvikling er et klart fokus på den ledelsesmæssige kerneopgave og praksis: at skabe retning, engagement og følgeskab. Det er lederens dialog og ageren med medarbejderne, som skaber forandringer og udvikling. En af de vigtigste ledelseskompetencer er derfor selvindsigt og praktisk dømmekraft, som sikrer, at lederen vender sig mod det væsentlige og inspirerer sine medarbejdere til at gøre det samme.

Selve ledelsesudviklingen kan have forskellige former og indhold, rammesat og tilpasset den enkelte situation og person. Eksempelvis gennem (skygge-)coaching og/eller interventioner, hvor praksis og dermed virkeligheden i hverdagen bliver det, vi arbejder med.

## Teamsporet:
Teamsamarbejdet i ledelsen har stor betydning for såvel virksomhedens resultater som for ledernes egen trivsel. Et godt teamsamarbejde er derfor et must og omfatter en række grundelementer:
- Tillid og tryghed
- Et gensidigt godt kendskab til hinanden såvel fagligt som personligt
- klarhed over mål, opgaver og ansvar
- dialog og konstruktiv feedback
- ledelse af lederteamet


I arbejdet med udvikling af ledelsesteamet kan der bl.a. indgå testning med Big Five personlighedstest, herunder både individuelle profiler og teamprofiler.
