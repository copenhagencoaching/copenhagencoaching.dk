---
published: true
order: 3
title: Organisations<br>udvikling
image: /images/consulting/c4.png
contact-person: '9'
---
Organisationer rummer i sig selv sin egen iboende kompleksitet og mulighed for at gå på tværs af sine egne rutiner og regelmæssigheder. Det kræver imidlertid som regel en opøvelse i at kunne se, hvor de produktive brud og potentielle ændringer kan komme fra. Endvidere afstedkommer brud, sprækker og uregelmæssigheder en generel utryghed, usikkerhed og menneskelig såvel som systemisk forstyrrelse, som skal håndteres.

Derfor er det vigtigt at vide, hvad man gør, hvordan man arbejder og, ikke mindst, hvor man vil hen, når man initierer organisatoriske forandringsprocesser og udviklingstiltag. Hvem skal med, hvordan skal folk ændre deres adfærd og vaner med henblik på hvad og hvornår? Mange spørgsmål hober sig som regel op, når nye tiltag skal i gang, og når der af mange forskellige grunde skal installeres en anderledeshed.

I CCC har vi over 15 års erfaring i arbejdet med situationer, hvor en given organisatorisk praksis skal justeres, udfoldes eller decideret transformeres. Temaer, som vi typisk holder meget øje med, kan bistå med ekspertise til samt installere opmærksomhedsfelter og greb, teknikker og metoder i forhold til, er:

•	Ledelse; hvem holder tovet, bærer ansvaret, samt sikrer sig, at tingene sker?
•	Kommunikation; dialog, formidling, briefing og evaluering.
•	Rekruttering & onboarding; hvem skal med og hvorfor? Om roller og positioner.
•	Strategiske processer; hvem holder overblikket, og hvad er formålet?
•	Proceshåndtering; hvordan kører vi processen?
•	Teamudvikling; hvem skal nu arbejde sammen med og hvordan?
•	Nye ideer: kreative rum og innovative scenarier.
