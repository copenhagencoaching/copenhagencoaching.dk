---
group: false
title: Lars Worning
link: true
week: true
order: 8
links:
- url: http://linkedin.com/in/lars-worning-30b67825
  text: Besøg Lars Wornings linkedin profil
- url: http://resonanshuset.dk/
  text: Læs mere om Resonanshuset her
done: true
published: true
signup: true
dato: 24. maj 2021
excerpt: "Psykoterapeut Lars Worning beskriver, hvordan stærke følelsesmæssige udfordringer eller tilstande hos en klient kan stå i vejen for muligheden for at være objektivt undersøgende og for opnåelsen af en egentlig terapeutisk relation: Det, der fylder i samtalen, bliver de stærke følelser, i stedet for de forhold, der udløste følelserne."
persons:
- name: Lars Worning
  title: Medstifter af Resonanshuset
  bio: Kandidat i filosofi og psykologi, Manu Vision kropsterapeut og uddannet i coaching og protreptik fra Copenhagen Coaching Center.
  socials:
  - Linkedin
  image: /images/pip/lars-worning.jpeg
---
<br>
### Protreptisk terapi: Angsten som det fælles tredje

Psykoterapeut Lars Worning beskriver, hvordan stærke følelsesmæssige udfordringer eller tilstande hos en klient kan stå i vejen for muligheden for at være objektivt undersøgende og for opnåelsen af en egentlig terapeutisk relation: Det, der fylder i samtalen, bliver de stærke følelser, i stedet for de forhold, der udløste følelserne. Her har han erfaret, at protreptiske samtaler kan være en anden vej til det væsentlige i et menneskes liv, som går udenom de konkrete situationer eller forhold, der kan være for svære eller smertefulde at tale om. Således kan filosofien, og særligt protreptikken, forene de daglige udfordringer med de eksistentielle dilemmaer og hele det hele menneske. Gennem en både rørende og tankevækkende beskrivelse af samtaler med en af sine klienter, Simon, viser forfatteren, hvordan de 6 protreptiske forholdemåder, eventualerne, hjælper ham med at skabe den rette opmærksomhed og stemning i den terapeutiske proces og dermed gør det muligt, gennem protreptisk samtale, at komme tættere på det, der er særligt betydningsfuldt i klientens liv. I et menneskes liv.

Lars Worning er medstifter af Resonanshuset og arbejder med sin viden om filosofi og psykologi med angst, og eksistentielle udfordringer med særligt fokus på angst i kreative processer.


### Resonanshuset

I krydsfeltet mellem krop, psyke og eksistens leverer Resonanshuset løsninger og refleksioner på tidens udfordringer for individer og samfund. I det daglige samarbejder vi med kommuner, organisationer og fagbevægelsen om at løfte den mentale sundhedstilstand i hovedstadsregionen.