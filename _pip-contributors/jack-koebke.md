---
title: Jack Købke
group: false
link: true
order: 5
week: true
done: true
video: /videos/jack-kobke.mp4
subtitles: /videos/subtitles/captions-jack.da_DK.vtt
published: true
dato: 12. april 2021
signup: true
links:
- url: https://www.linkedin.com/in/jack-kure-købke-bbb3022/
  text: Besøg Jacks linkedin profil
- url: https://www.facebook.com/kompagniet.nu
  text: Besøg Kompagniets facebook side
- url: https://kompagniet.nu/
  text: Læs mere om Kompagniet
persons:
- name: Jack Købke
  title: Direktør i Kompagniet & Alkoholrådgivningen
  bio: Leder af dagbehandlingstilbuddet Kompagniet, Jack Købke, beskriver i sit bidrag, hvordan protreptikken er gjort til en fuldt integreret del af behandlingsformen i huset, fordi den filosofiske tilgang giver klienterne et langt bredere og dybere eksistentielt perspektiv, end hvad den psykologiske tilgang alene kan i en mere traditionel behandlingstilgang.
  socials:
  - Linkedin
  image: /images/pip/jack-købke.jpeg
---

De protreptiske samtaler gør klienten i stand til at vende sig mod det væsentlige i deres liv og gør det dermed muligt, allerede fra starten af et behandlingsforløb, at tage hul på dialoger med et indhold, som ellers først ville være mulige efter flere måneders stoffrihed.

Jack mener, at det blandt andet skyldes, at protreptikken lader klienterne tale rundt om essentielle temaer og begivenheder på en måde, der tillader, ”at de kun føler det, de kan rumme, uden den direkte konfrontation der kan aktivere følelse af skam, skyld og mindreværd”.

Derfor anbefaler Jack Købke også, at protreptikken i langt højere grad inddrages i arbejdet med psykisk sårbare og udsatte, for eksempel af kommuners frontpersonale. Den kan, ifølge ham, nemlig meget mere og andet end at stimulere værdibaseret og personlig udvikling blandt ledere i erhvervslivet.

### Om Jack Købke

Jack har igennem de sidste 20 år arbejdet med afhængighed i forskellige kontekster. I store linjer kan nævnes ungebehandling i døgnregi, ledelse af dagbehandling, faglig leder i kommunalt regi, samt ledelse af behandlingsafdeling i lukket fængsel. De sidste 7 år som selvstændig med facilitering af den øverste ledelse i en lille koncern inden for samme branche.

Jack har erfaring som foredragsholder, underviser, individuel- samt gruppeterapeut. Supervisor samt ledelse på både taktisk, operationelt og strategisk niveau. Jeg har tilegnet mig min viden om afhængighed gennem praktisk erfaring, samt en del kurser i Danmark og forskellige stater i USA.

Specialties: Afhængighedens biologiske, psykologiske og sociale faktorer. Kriminalitetsbehandling. Ressourceskabende interventioner fra individ til organisation. Ledelse, udvikling & implementering, rammer & struktur. Jack beskæftiger sig med: Foredrag, Undervisning, Psykoterapi, Coaching, Ledelsesmæssig sparring og supervision på taktisk, stratetisk og operationelt niveau."

### Om Kompagniet

Kompagniet er en dagbehandling, som igennem mere end 9 år har stået for målrettet, at hjælpe mennesker til en bedre og stoffri tilværelse. Vores langvarige engagement og unikke evne til at møde mennesket, skaber ideel grobund for personlig vækst. Vi skræddersyer vores forløb, så hvad enten målet er stoffrihed, sanering af sidemisbrug eller hjælp til mestringsstrategier ved psykisk sårbarhed, vil Kompagniet matche brugerens behov.