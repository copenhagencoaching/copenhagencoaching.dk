---
title: EMCC akkreditering
header: EMCC akkreditering
image: /images/fundament/f2.jpg
description: CCCs mål er at tilbyde den bedste uddannelse indenfor coaching. Med EMCC’s højeste akkreditering, Master Practitioner, har du en garanti for, at det er det du får!
order: "3"
---
#### Det højeste niveau for en Business Coach uddannelse

CCCs mål er at tilbyde den bedste uddannelse indenfor coaching. Med EMCC’s højeste akkreditering, Master Practitioner, har du en garanti for, at det er det du får!

Hos CCC har vi siden starten af 2004 stræbt efter at sætte nye standarder inden for coaching-feltet. Denne drivkraft har ledt til samarbejde med førende professorer, virksomhedsledere og coaching praktikere, blandt andet i udviklingen af vores masteruddannelse i Business coaching. Det målrettede arbejde resulterede i 2012 i EMCC’s højeste akkreditering. Vi er meget stolte af at være den eneste danske uddannelsesvirksomhed, der har opnået denne internationale godkendelse af en uddannelse, der udbydes eksternt.

EMCC AKKREDITERINGEN ER ET KVALITETSTEMPEL. Både i forhold til uddannelsens faglige og etiske standard, men også en garanti for, at at deltagerne får en uddannelse, som er internationalt anerkendt, og som de derfor også kan bruge i udlandet og i internationalt orienterede virksomheder.  

EMCC (European Mentoring and Coaching Council) blev grundlagt i 1992 og er en uafhængig, upartisk og non-profit organisation. Copenhagen Coaching Center har valgt at blive akkrediteret ved denne organisation, fordi den med sit brede grundlag arbejder for at styrke kvaliteten af coaching og mentoring uddannelser i Europa og udgør derfor den tungeste og mest veldokumenterede akkreditering af dem, der findes.

EMCC’s akkreditering bygger på den såkaldte Bologna-erklæring, hvor alle EU-landenes undervisningsministre har vedtaget en lang række kvalitetskriterier, der gælder for de formelle videregående uddannelser.

[EMCCs hjemmeside](https://www.emccouncil.org/)