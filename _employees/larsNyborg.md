---
published: true
title: Lars Nyborg
image: ../../portraits/larsNyborg.jpg
bg-image: ../../img/graphic/book-bindings.jpg
call: +45 27 11 42 44
email: ln@copenhagencoahing.dk
description: Associeret partner
---

Lars har om nogen viet sit liv til folkeskolen blandt andet med 20 år som skoleleder i Fredensborg Kommune. Der findes ikke mange områder, hjørner og kroge i det at drive skole, som Lars ikke har kendskab til eller selv direkte har været involveret i som skoleleder, som medlem af hovedbestyrelsen i Skolelederforeningen eller som deltager i arbejdsgrupper i Undervisningsministeriet eller KL.

Ledelse, læring og leg er tre ord, der beskriver Lars. Lars mestrer om nogen at kombinere humor og leg med intens læring og kunsten at bedrive ledelse.

Man føler sig altid taget godt og professionelt af, når man er i selskab med Lars, hvor ordentlighed altid er i højsædet.

Det selv at være dygtig som leder og skabe resultater, er ikke ensbetydende med, at man er dygtig til at give sin viden og erfaring videre, men med Lars kan man virkelig tale om en sand Mesterlærer. Lars har derfor stor succes med at rådgive og være mentor for andre skoleledere.

Lars er uddannet folkeskolelærer, og har siden taget en række videreuddannelsesforløb blandt andet en Master i Business Coaching på Copenhagen Coaching Center.