---
title: Eksklusiv seminarrække med Kim Gørtz
layout: event
event-type: Seminar
image: /images/about/employees/kim-gørtz.png
description: En tetralogisk seminarrække om dannelse og etik i den moderne ledelsespraksis
---

## DEN FILOSOFISKE LEDELSESTERAPI, ANNO 2021

En tetralogisk seminarrække om dannelse og etik i den moderne ledelsespraksis Ved Kim Gørtz, Ph.d., erhvervs- & ledelsesfilosof og seniorkonsulent i CCC

Overordnet sigter disse indslag efter at vise, hvordan filosofisk tænkning kan anvendes indenfor den ledelsesmæssige kontekst, og fokuserer primært på væsentlige temaer som dannelse og etik. På baggrund af 4 vigtige filosoffer, nemlig Aristoteles, Immanuel Kant, G. W. F. Hegel og Edmund Husserl, i den vestlige kulturhistorie, fremstilles der til hvert seminar nogle centrale pointer fra deres respektive tænkning med henblik på at applicere disse i den konkrete ledelsespraksis. Således vil seminarerne være kendetegnet ved delvist nogle inputs og delvist nogle øvelser samt en række fælles-refleksioner. Det er også relevant for mennesker, der ikke har en formaliseret ledelsesrolle. Man får mest ud af seminar-rækken ved at deltage i hele den tetralogiske (firdelte) proces, men det er også muligt “blot” at deltage i en eller nogle af dem.


#### Seminar 1: Når ledelse finder sjælen (med Aristoteles som inspiration)

Hvad vil det sige at have sjælen med i ledelse? Gennem en kortere fremstilling af et græsk terapi-begreb og den aristoteliske tanke om ‘det sjælelige’ undersøges det på dette seminar, hvordan det i det hele taget giver mening, 1) dels at arbejde med en ledelsesterapeutisk praksis, 2) dels at udforske lederens “psyché”. På den baggrund inviteres deltagerne til at gå på opdagelse efter deres egen sjæl, og derfra foretage de indledningsvise terapeutiske greb med henblik på at foretage de første praktiske manøvrer. Således (blot)lægges hermed det væsentlige fundament for lederens dannelse (jvf. Paideia) og etik (jvf. Ethos); “der har som mål at orientere eller vende menneskene mod det værdifulde og skabelsen af gode sæder. Kun ved den rigtige paideia opnår sjælen sin bedste dannelse, form."

 

#### Seminar 2: Når ledelse finder pligten (med Kant som inspiration)

Hvad vil det sige at forpligte sig i ledelse? Gennem en kortere gennemgang af hovedpointerne fra den pligte-etiske position og pædagogiske disciplinering, sigtes der efter at undersøge hvordan “tilbøjeligheder” og svigtende dømmekraft kan minimeres og decideret undgås, så snart og så længe man opnår modet til at bruge sin forstand; “Sapere aude!” Oversat til engelskbetyder den latinske sætning: "Sapere aude” … "Dare to know"; og oversættes også løst til danske som "Vov at vide ting" eller endnu mere løst som: "Vov at tænke selv!” Således handler dette seminar om at komme nærmere den selvstændige tanke-modus, og ikke mindst turde eksekvere denne i sin praksis. På den baggrund inviteres deltagerne til at finde sit mod og sin egen tanke, og derfra foretage de indledningsvise terapeutiske greb med henblik på at foretage de første praktiske manøvrer.


#### Seminar 3: Når ledelse finder syntesen (med Hegel som inspiration)

Hvad vil det sige at forsone i ledelse? Gennem fremstillingen af nogle centrale pointer indenfor den tyske dialektik, sigtes der efter at tilføre “konflikt-håndtering & mediation” og fastlåste positioner, nogle nye vinkler og metodiske greb. Det handler hermed om, at ophæve destruktive og stagnerende forskelle med henblik på at skabe produktive synteser. Deltagerne bliver derved gjort bekendt med den dialektiske metode, dvs. fra det græske ord: “dialegesthai" = "føre samtale” eller; “dialegein" = "skelne". På den baggrund inviteres deltagerne til at udforske syntesens væsen og forsoningernes virkninger i og for sig selv, og derfra foretage de indledningsvise terapeutiske sammenvævende greb med henblik på at foretage de næste praktiske manøvrer. Den dybeste forsoning er forsoningen med sig selv … og verden; at forsone begrebet med virkeligheden.


#### Seminar 4: Når ledelse finde intentionen (med Husserl som inspiration)

Hvor retter ledelsen sin bevidsthed hen? Gennem en kortere gennemgang af den moderne fænomenologis hovedpointer omkring ‘bevidsthed’, sigtes der herefter på at tydeliggøre, hvordan fænomenologiske metoder som fx ‘epoché’ og 'eidetisk reduktion’ kan give mening i en ledelses-kontekst. Hvad vil det fx sige at (kunne) skue det væsentlige, eller være i stand til at forblive i det invariante? I det hele taget handler dette seminar om, 1) dels at få arbejdet med deltagernes egen bevidsthedsmæssige forfatning og intentionalitet, 2) dels at få samlet op på hele den tetralogiske seminar-række ift dannelses-sporet og det etiske fundament i sin ledelse. På den baggrund inviteres deltagerne til at finde deres helt egen invarians og specifikke rettethed, og derfra foretage de væsentlige ledelsesterapeutiske greb med henblik på at foretage de endelige og fuldbyrdede praktiske manøvrer.