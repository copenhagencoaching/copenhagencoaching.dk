---
layout: event-new
permalink: /events/forårskur/
title: Forårskur og bogreception, samt eksklusivt foredrag med Rasmus Kragh
image: /images/events/forår.png
date: 2022-04-26
time: 16:00 - 20:00
place: Blegdamsvej 104D, baghuset 3. sal, 2100 København Ø
community-free: true
billetto-nr: 611228
billetto: true
redirect_from:
  - /inspiration/foredrag-2/
---

Det glæder os meget, at vi endelig kan åbne dørene for jer alle til en forårsbuket af spændende aktiviteter allerede nu på tirsdag den 26.04 fra kl. 16-20, hvor vi udover skønt gensyn med jer alle, også skal fejre udgivelsen af vores længe ventede antologi med titlen:

Protreptik som behandlingsform og ledelsesdisciplin
*- i sociale virksomheder*

Vi er også så heldige, at et par af bogens forfattere, har sagt ja til at komme forbi og dele nogle af deres erfaringer og refleksioner med at bringe protreptikken i spil i praksis.

Udover ovennævnte lancering får vi senere samme aften også eksklusivt besøg af Rasmus Kragh, der med udgangspunkt i sin bjergbestigning af Mount Everest vil fortælle sin egen personlige historie om at turde mærke efter, om at vende sårbarhed til styrke, nederlag til indsigt, motivation til meningsfuldhed, og om til hver en tid at være ærlig overfor sig selv, at insistere på at retning i livet er vigtigere end hastighed, og om troen på, at vi præsterer bedst når vi er hele mennesker, som er i kontakt med vores følelser og handler i overensstemmelse med vores værdier.

**Program for forårskur:**

16:00 Velkomst i baghuset

16:30 Introduktion til Antologien ’Protreptik som behandlingsform og ledelsesdisciplin’ med mindre oplæg fra et par af antologiens forfatterne

18:00 – 20:00 Foredrag med Rasmus Kragh
(Gratis for CCC Community medlemmer)

Hele aftenens arrangement er GRATIS for CCC Community medlemmer
For ikke-medlemmer koster deltagelse i Rasmus Kraghs foredrag 279,- per person, to pers. 499,-

[Læs mere om vores antologi her](/protrptik-som-behandlingsform-og-ledelsesdisciplin)
{:.btn.btn-black-coral.text-center.text-white}

Obs: Er du community medlem, men mangler en kode?
Koden er sendt i vores seneste Community nyhedsbrev. Hvis du stadig mangler en kode, skriv da til cof@copenhagencoaching.dk


#### Foredrag med Rasmus Kragh
**Har du fundet hjem til dig selv?**
Fra den højeste tinde til det dybeste hav – og ud på den anden side som et nyt og forandret menneske.

I 2019 nåede Rasmus Kragh toppen af verdens højeste bjerg, Mount Everest, som den første dansker nogensinde uden brug af kunstig ilt. En ekstrem præstation på grænsen til det umulige, som krævede fire år og tre forsøg. Men det skulle vise sig, at turen ned fra bjerget og ud på den anden side rent menneskeligt var en endnu sværere udfordring.

 

Glæd dig til et spændende foredrag med Rasmus Kragh som har sagt ja til at komme og holde et helt eksklusivt foredrag hos os den **26. april fra kl. 17-19**, hvor vi byder på lidt let at drikke og spise.

Rasmus’ foredrag vil være inspirerende for alle, der har deres eget bjerg at bestige, hvad enten det er som privatperson, medarbejder eller leder. Foredraget vil være en blanding af oplæg, samt små time-outs undervejs til fælles refleksion og dialog.

**Om Rasmus Kragh:**

Rasmus Kragh blev for alvor kendt, da han den 23. maj 2019 blev den første dansker og eneste nulevende Skandinaver til at bestige Mount Everest uden brug af kunstig ilt og skrev derved sig selv ind i historien. To gange tidligere måtte han vende om kort før toppen på grund af dårligt vejr, før han i tredje forsøg plantede Dannebrog på den højeste tinde.


I 2020 udgav han bogen Egotrip (Lindhardt & Ringhof), som senere blev filmatiseret i to dokumentarfilm; ‘Everest uden ilt - det ultimative egotrip’ og ‘Efterspillet’, som havde premiere på DR1 i december 2020.


At performe som menneske ligger i Rasmus' DNA. Han har en baggrund som atlet i udholdenhedssportens verden, er uddannet sergent i Hæren, hvor han bl.a. har prøvet kræfter med Jægerkorpset, og siden 2016 har Rasmus været på fem ekspeditioner til bjerge over 8.000 meter - alle uden brug af kunstig ilt. Derudover har han besteget et utal af bjergtoppe rundt i verden, foruden at have ledt et antal ekspeditioner med nordiske kunder.


I dag arbejder Rasmus Kragh som performance coach ved siden af sine studier hos CCC, hvor han er i færd med at færdiggøre sin <a class="hover-underlined-white" href="/academy/master-of-business-coaching/"><b>Master of Business Coaching</b></a>. Rasmus hjælper typisk elitesportsfolk, ledere i erhvervslivet, ambitiøse iværksættere eller andre, der ønsker at blive den bedste udgave af sig selv, og nå til næste niveau i deres liv eller karriere.

![rasmuskragh](/images/events/rasmus-kragh-1.png){:.img-fluid}
