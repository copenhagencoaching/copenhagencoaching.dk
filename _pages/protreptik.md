---
layout: protreptik
show: true
title: Protreptik
image: images/Protreptik.jpeg
header: 'PROTREPTIK – FORDI ORDENE, VI SIGER, BETYDER NOGET'
description: >-
  Vi har i CCC altid været optaget af Protreptikken, dvs. den filosofiske
  samtalekunst, der formår at få os mennesker til at komme i kontakt med det
  væsentlige i os selv og i det gældende fællesskab. Det gælder for alle i CCC
  at vi er trænet godt op i den protreptiske dialogform, fordi vi mener at den
  er ligeså vigtig som alle de psykologiske coaching-metoder, som vi behersker.
published: true
order: 0
---

Hvad angår Protreptikken er den som samtaledisciplin at finde helt tilbage i antikkens filosofi, hvor specielt Platon og Aristoteles har forholdt sig til den og bygget videre herpå. Men Protreptikken har også historisk set udviklet sig op gennem Kristendommens æra, og specielt langt ind i den psykologiserende Katolicisme, hvor syndsforladelse og sjæleransagelse bliver dominerende kendetegn. I forhold til den moderne protreptik har vi kunnet finde mange inspirationer lige fra den tyske oplysningsfilosofi (ved fx Immanuel Kant), indover Romantikken (1800-tallet med specielt Søren Kierkegaard) og frem til 1900-tallets filosofi, med fx Martin Heidegger, Michael Foucault og Gilles Deleuze. Imidlertid er Aristoteles og den dialogfilosofiske disciplin (med Martin Buber, Gabriel Marcel og Emmanuel Levinas), dem, der bærer fanen højest og dermed danner det etiske og sprogfilosofiske grundlag for vores indgang til og respekt for den protreptiske samtalekunst. 

Protreptik på semester 3 på vores MBC; 2-årige Masteruddannelse i Business Coaching 

Det tog os nogle år at indse at proteptikken fortjente et helt semester for sig selv på vores masteruddannelse. Således begyndte de første hold (tilbage til omkring 2004 og frem til omtrent 2008) med både at have psykologisk coaching, protreptik og filosofi allerede på 1. Semester. Vi indså hen ad vejen at det var for voldsomt og samtidig gjorde protreptikken til skamme. Derfor besluttede vi os for, henover 2009, at skabe plads til at de 10 dage som semester 3 varer kun skal handle om protreptik. Og det er stadig det længste og mest intensive sammenhængende forløb som der findes i DK (og formentlig også i verden) omkring Protreptik. Se mere for semester 3 her: (indsæt link til rette sted på vores hjemmeside ift MBC, semester 3) 

Og vores semester 4 på MBC udfolder endvidere mere moderne, filosofiske inspirationer til denne samtalekunst (jvf. ovenstående navne). Se mere for semester 4 her: (indsæt link til rette sted på vores hjemmeside ift MBC, semester 4) 

Det gælder for begge semestre at man kan tage dem uden at have været igennem semester 1 og semester 2, og hvad angår den obligatoriske uge-tur til Lesbos på semester 3, er der mange som vælger “bare”at tage med på den, og ikke nødvendigvis gå til til den protreptiske eksamen på semester 3. 

Individuel certificering i protreptik 

Dette forløb har vi haft god succes med i mange år, dels fordi det er så fleksibelt og intenst, og dels fordi en del mennesker har behov for at dyrke en proces uden at indgå på et hold med faste programmer, etc. Dette forløb danner således en ramme og grund for dine behov, fx ved at aftale tider som passer dig, steder som passer dig, emner som passer dig, og ikke mindst giver dig muligheder for, som leder og mennesker, både at lære protreptikken at kende som redskab, metode og eksistentiel livsindstilling, og samtidig komme tættere på de emner som betyder noget for dig i din ledelse og i dit liv. Dette forløb afslutter med en praktisk eksamination med efterfølgende refleksion. Se mere for dette her: (link til dette produkt, hvor det forefindes på vores hjemmeside) 

Masterclass i protreptik 

Vi har i mange år holdt vores årlige masterclass i protreptik, både udenfor CCC-huset på kursussteder, langs strand og skov, og i CCC-huset, i vores fine undervisningslokaler, men under alle omstændigheder, uanset hvor de foregår, handler det altid her om, at blive bedre til protreptikken, styrke sine greb, mødes med erfarne protreptikere, ligesindede, og samtidig få bygget noget ny teori på, nye principper, input, og ikke mindst træning og øvelser. Vi sætter altid den fælles bundgrænse hvad angår færdigheder og kompetencer højt. Er du således i tvivl herom og gerne vil med, så kontakt os. Se mere her for den kommende Masterclass i protreptik: (indsæt link her til relevant sted på hjemmesiden). 

Protreptiske foredrag, workshops og seminarer 

Vi har igennem de sidste 10 år været vidt omkring og lavet mindre forløb i og om protreptik, lige fra coaching-konferencer rundt om i verden til interne seminarer og workshops i danske organisationer, kommuner, private virksomheder samt foreninger, ledergrupper, bestyrelser, m.m. Vores erfaring er stadig at en del finder det utroligt spændende, givtigt og gavnligt, nogle oplever det vanskeligt, og igen andre finder det svært bare at sige ordet: “Protreptik”. Det gælder også i sådanne sammenhænge at vi holder af at blande tiden vi har sammen med jer med input om teori, principper, greb og metoder og træning, små øvelser; så vi sammen kan gøre os nogle erfaringer om, hvad og hvordan det virker… 

For bookning og mere info herom, kontakt Kim Gørtz: 24664078 … kg@copenhagencoaching.dk 

Bøger om protreptik 

I 2015 lykkes det Mette Mejlhede og Kim Gørtz at få skrevet og udgivet: “Protreptik i praksis” (indsæt billede af bogen her). 

Den bliver brugt flittigt, både ift ovenstående forløb, og bredt ud i det danske erhvervsliv, kan vi også se og høre, at folk nyder gavn af dens meget praktiske vinkel på, hvordan man fører en protreptik… Og mon ikke de er på vej til at udgive en follow-up, der rummer “findings”, erfaringer, metoder og teori-konstruktioner indenfor de seneste 5 år… 

Husk det handler om at få væsentlige samtaler til at lykkes…
