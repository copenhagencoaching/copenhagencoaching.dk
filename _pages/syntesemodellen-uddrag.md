---
layout: text-page
title: 'Uddrag af ”Syntesemodellen – En introduktion”'
---

**Uddrag af ”Syntesemodellen – En introduktion”**

Ousia Publications.

# Syntesemodellen

#### Hvordan er syntesemodellen opstået; hvor kommer den fra?

I denne introduktion vil vi indkredse syntesemodellen ved
at skitsere dens delkomponenter, teoretiske begreber og
meta-koder. Dette vil vi gøre gennem at stille og besvare
nogle  spørgsmål.  Således  har  denne  del  overordnet  en
karakter, som dels har til formål at opridse modellens
historiske  horisont,  og  dels  gerne  skulle  anskueliggøre
dennes omsættelighed i praksis.

For så vidt angår syntesemodellens historik og fremkomst
deler denne sig i to fortællinger, som dels er personbåret og
dels er sociokulturel, dvs. først og fremmest vedrører den
vores helt egen oplevelse og erfaring gennem dannelsen af
modellen, og dernæst den noget mere teoretisk behæftede
beskrivelse. I forhold til først-nævnte er syntesemodellen i
skrivende stund og i sin nuværende form omtrent 17 år
gammel,  og  den  viser  sine  første  konturer,  og  tog  sit udgangspunkt i vores arbejde med at skabe et teoretisk ståsted i udviklingen af en 2-årig coaching-uddannelse på
master-niveau.

Hvad vi ikke vidste på det tidspunkt var, at syntesemodellen
også skulle gå hen og skabe andre effekter og figurer udenfor
coach-praktikken.*2 En af de væsentlige grunde til, at den
kom til at hedde syntesemodellen var, at vi i opstarten på
coaching-uddannelsen   etablerede   en   syntesedag   i
slutningen af hvert semester, inden eksamen. Der samlede
vi i samarbejde med de studerende et overblik over de
præsenterede tilgange og teorier og efterhånden, som det
blev praksis, kom flere begreber på de respektive forskelle
på tilgangene, som endte ud i tre dominerende diskurser. De
tre grundforskelle og dimensioner som repræsenterer hver sin  teoretiske,  praktiske  og  metodiske  tilgang  delte
syntesemodellen op fra begyndelsen af.

*2: Fx blev modellen også grundlaget for designet af uddannelsen, et forret-
ningskoncept, en pædagogisk ramme, som har udklækket en del øvelser og
trænings-scenarier.   Men   også   andre   temaer,   såsom   procesledelse,
konflikthåndtering  og  andre  ledelsesmæssig  og  af  erhvervsorienteret
interesse er sidenhen gået hen og blevet behandler gennem syntesemodellen,
som således støt stigende kom til at fungere som en art analytisk filter og
idegenerator for konceptudvikling og løsning af opgaver, m.m.*{:.small}

Vi så med andre ord for os, at den første del, som er
repræsenteret  ved  en  kognitiv,  psykologisk  tænkning,
kunne  gøres  metodisk  og  coaching-teknisk  gennem  at
opdyrke denne del via den teoretiske og forskningsmæssige
forankring indenfor den kognitive og adfærdsterapeutiske
skoling (det blev til ”den grønne dimension”, part 1), og at
den  anden  del  repræsenteret  som  en  psyko-dynamisk,
psykologisk tænkning måtte hente sin grundlæggende figur
og tilgang fra den freudianske tradition (det blev til ”den blå
dimension”, part 2) samt, at den tredje del kom til syne som
en systemisk & narrativ, psykologisk tænkning (det blev til
”den røde dimension”, part 3).

Således  havde  vi  fået  indkapslet  de  tre  dominerende
psykologiske skoler i vesten og gjort dem klar til at integrere
sig i coach-praktikken med henblik på at styrke coaching i
praksis  og  med  forankring  i  en  teoretisk  tyngde  og
forskningsmæssig tradition ud fra ideen om, at en grundig
fundering i de gældende diskursive traditioner gennem
integration  i  den  enkelte  studerendes  coaching-praksis
måtte være et væsentligt skridt ind i et markant løft af fagets
faglighed og en, med dette, indlejret forventning om, at en
fagligt og ordentligt funderet samtalepartner har en dyb og
bred teoretisk viden og forståelse at trække på i samtaler og
altid ved hvorfra han/hun henter sine spørgsmål, samt
kender grundene hertil.

Da denne tredeling stod os klart, skete der flere forhold i den
kommende periode. Dels farvekodede vi som nævnt de tre
områder i henholdsvis en grøn, blå og rød farve, og dels
begyndte vi at omtale områderne som dimensioner, tilgange
og/eller  diskurser,  og  endelig  gik  vi  gang  med  at
gennemtænke forskellige niveauer af metakodning.

De mest omfattende meta-betegnere blev som følgende:

1. Den  grønne  tilgang  og  dimension  betegner  vi
overordnet som en kontrol-diskurs, hvormed vi sigter
på, at her gælder det om at få styr på noget gennem
fx at få klarlagt, fastlagt, og på anden vis afdækket et
13 faktisk foreliggende forhold med henblik på at få øget
sin performance, indfriet sin målsætning, og i det
hele taget få fat om en udfordring og få den gjort
håndtérbar. Her er tankerne i fokus.

2. Den blå tilgang og dimension betegner vi overordnet
som en tilstands-diskurs, hvormed vi sigter på, at her
gælder det om at mærke noget ved at opleve de
stemninger, følelser og de tilstande som en given
situation bringer med henblik på at kunne rumme,
være i og efterfølgende udforske den pågældende
udfordring. Her er følelserne i fokus.

3. Den  røde  diskurs  og  dimension  betegner  vi
overordnet som en tilblivelses-diskurs, hvormed vi
sigter på, at her gælder det om at give slip på en given
(selv)centrering og fiksering gennem at arbejde i og
med   positionsskift,   eksternalisering   og   de
relationelle omgivelser med henblik på at etablere en
flydende identitet, nye handlings-landskaber og i det
hele taget ske gennem alternativer, brud og passende
forstyrrelser. Her er relationerne i fokus.

Herved var hovedlinjerne i og overskrifterne på de tre domi-
nerende psykologiske tilgange til coaching blevet aftegnet,
og det skulle vise sig fremover, at disse skitser udartede sig
til dels at blive yderligere beskrevet og nuanceret, og dels
dannede grundlaget for en mangfoldig coaching-model, der
pegede i retning af en helt ny og interessant form for
kombineret og integreret coach-praktik, dialogisk metode
og  ledelsesmæssig  arbejdsramme.  I  kulissen  lå  der  på
daværende tidspunkt allerede en stor interesse i at integrere
den græske dialogform, som går under navnet ”Protreptik”,
samt  intet  mindre  end  14  moderne  former  for  vestlig
filosofisk tænkning - fra Kant og frem til og med Deleuze.*3

*3: Således udgav vi i 2015: ”Protreptik i praksis. Få væsentlige samtaler til at
lykkes.”, hvori syntese-modellen også gør sig gældende indenfor dette
område og på dette niveau. I 2020 udkom ”Protreptik for viderekomne.
Invitationer til at filosofere”, hvori en del af de filosofiske skoler, modeller
og respektive tænkning også er inddelt ud fra syntese-modellens treleddede
dimensionalitet.*{:.small}

Det er klart, at i et sådant arbejde træffes der en række valg
i forhold til at indholdsbestemme en sproglighed, at iklæde
de forskellige tilgange nogle bestemte definitioner med den
åbenlyse konsekvens, at det ikke er alt, der lader sig gøre at
få plads til ift. de store teoretikere og filosoffer helt som det
er tænkt i deres udgangspunkt.

Med andre ord arbejdede vi så loyalt som det vel kan gøres
med at balancere fremkomsten af vores model med de
psykologiske og filosofiske selvforståelser og fremstillinger.
Vi begyndte med andre ord at koble de teoretiske koder fra
de respektive paradigmer og positioner ved at integrere,
forskyde  og  redefinere- og  samtidig  tilstræbe  at  øve
minimal vold på deres oprindelige intention.

I koblingerne mellem de psykologiske og filosofiske teori-
begreber blev der skabt noget nyt, som vi kort vil skitsere i
nedenstående:

1. I mødet mellem den kognitionspsykologiske
tænkning og tilgang til coaching og
kognitionsfilosofien i form af tre filosoffer, Kant, Hegel og Husserl - gik det op for os, at hele den
grønne kontrol-diskurs grundlæggende handler om
forstandig og fornuftig tænkning og refleksion, selv-
bevidsthed og intentionalitet samt en god portion
logisk sans og kategorial struktur og systematik. Og
at hele dette repertoire skal en coach lære noget om
for  bedre  at  kunne  stille  præcise,  afdækkende
spørgsmål  med  henblik  på  at  øge  abstraktions-
niveauet og dermed højne den kognitive kapacitet
hos sig selv og den pågældende fokusperson.

2. I mødet mellem den psykodynamiske psykologi og
tilgang til coaching og eksistensfilosofien i form af tre
filosoffer, Kierkegaard, Nietzsche og Sartre - så vi, at
hele den blå tilstandsdiskurs grundlæggende handler
om at arbejde med en række fundamentale vilkår i
tilværelsen og ved det at være menneske såsom
angst, fortvivlelse, magtvilje og valg. Og at hele dette
repertoire skal en coach lære noget om for bedre at
kunne arbejde med følelser, dæmoniske anlæg og selvforholdet med henblik på at udfolde emotionel
kapacitet, og i det hele taget styrke kraften og
inderligheden hos sig selv og den pågældende
fokusperson.

3. I mødet mellem den systemiske/narrative psykologi
og tilgang til coaching og det vi valgte at betegne som
differensfilosofien i form af Heidegger, Foucault og
Derrida - gik det op for os, at hele  den røde
tilblivelsesdiskurs grundlæggende handler om
forskelle, mønstergenkendelse, diffuse magtspil og
bristepunkter og i det hele taget aldrig tage hensyn
til, at noget overhovedet kan forblive det samme. Og
at hele dette repertoire skal en coach lære noget om
for bedre at kunne  arbejde  med  samskabelse,
åbninger og frigivelse med henblik på at generere
relationel kapacitet, og i det hele taget lade
begivenheder og uforudsigelige hændelser indtræffe
hos sig selv og den pågældende fokusperson.

Således viser det sig, at syntesemodellen, som den dannes,
kommer fra og funderes i intet mindre end som nævnt tre
dominerende vestlige psykologier og omtrent 14 filosofiske
former  for  tænkning,  metodeforståelse  og  teoretisk
forankring.

![Syntesemodellen](/images/graphic/syntesemodellen.png){:.img-fluid.mx-auto.d-block.mh-150}
